Skrifið Python forrit sem leyfir tveimur notendum að spila myllu (tic-tactoe).
Í upphafi spyr forritið um vídd leiksins (vídd >= 3) og síðan um leiki
til skiptis frá leikmanni X og leikmanni O (X byrjar).
Þegar borðið er prentað út skal prenta sérhverja stöðu út í svæði sem er 5 af
breidd og er hægri jafnað. Í sérhverri umferð er borðið prentað og í upphafi
lítur það svona út (miðað við vídd 3):
1 2 3
4 5 6
7 8 9
Leikmenn slá inn leik með því að slá inn númer reits á borðinu sem þeir vilja
merkja. Eftir sérhvern leik skrifar forritið út nýja stöðu. Dæmi um stöðu,
eftir tvo leiki hjá X og einn leik hjá O, er:
X O 3
4 X 6
7 8 9
Forritið hættir keyrslu þegar i) annar hvor leikmanna hefur unnið eða ii)
þegar búið er að fylla út í alla reiti. Sigur vinnst ef leikmaður nær
jafnmörgum merkjum og vídd leiksins segir til um í tiltekinni röð, dálki eða
hornalínum.
Dæmi um lokastöðu (sigur hjá X):
X O 3
4 X O
7 8 X
Frekari leiðbeiningar:
Forritun
Háskólinn í Reykjavík Haustönn 2018
1. Meðhöndlið villur í inntaki (inntak er einn stafur í einu) frá spilara.
Inntakið stendur fyrir númer stöðu. Villur geta verið þrenns konar: i)
númer stöðu er ekki tölusafur; ii) númer stöðu passar ekki við vídd
leiksins; iii) þegar er búið að setja annaðhvort X eða O í viðkomandi
stöðu.
2. Áður en leikmanni er boðið upp á að leika leik þá þarf að athuga hvort
spilið sé þegar búið, þ.e. hvort búið sé að fylla í alla reiti eða að annar
spilaranna hafi þegar unnið.
3. Í lokin skal skrifa út sigurvegarann eða tilkynna um jafntefli. Skrifað
er út „Winner is: X“, eða „Winner is: O“ eða „Draw!“
4. Inntak/úttak skal vera nákvæmlega eins og sýnt er í dæminu fyrir
neðan.
5. Það EIGIÐ að útfæra borðið sem lista af listum (hreiðraðan lista).
Það ætti ekki að þurfa að taka fram að það er mjög mikilvægt að brjóta þetta
verkefni niður í einstök hlutverkefni. Forritið (útfærslan) ykkar verður mun
lengra en þau forrit sem þið hafið skrifað hingað til en þetta forrit ætti ekki
að þurfa að vera meira en 200 línur.